# ♻️ Bæredygtige projekter: Involvering og struktur som forudsætning

Det unikke ved open source, er måden hvorpå deltagerne involveres. 

Jeg har igennem tiden oplevet mange software leverancer fejle eller skuffe både som leverandør og kunde. Ved kaffemaskinen spredte myterne sig om "inkompetente udviklere" og "dovne driftsfolk" sig, men min vurdering i dag er at det i høj grad var en lidt slidt lukket forretningsmodel der kastede grus i maskineriet.

Det er for mig her at open source har et stort potentiale. Det er en mere åben og dynamisk måde at skabe produkter på, som involverer kunderne og communityet i processen. Det giver mere værdi og innovation for alle parter på lang sigt. Men det kommer ikke uden en vis struktur og styring. Mine top 3 anbefalinger til
at sikre et bæredygtigt open source projekt lyder som følger:

---

**Lav faste rammer for dokumentation**

f.eks ved brug af [Docmentation-as-Code](https://www.writethedocs.org/guide/docs-as-code/), for at sikre god dokumentation, der forklarer formålet, funktionerne, udrulningen og brugen af koden. 

**Invester i fælleskabet** 

Brug tid og kræfter på at oprette og drive et aktiv og imødekommende community, der arbejder aktivt med feedback, fejlrapporter og forslag til forbedringer fra andre. Udnævn kompetente community managers og lav faste arrangementer som f.eks hackathons.

**Konsensus og struktur skaber ejerskab**

Åbenhed bliver efter min mening ofte fejlagtigt fortolket som regelløshed og kaos. For at sikre et bæredygtigt projekt skal der skabes en transparent og inkluderende proces som sikrer tillid og at alle forstår og arbejde hen imod de samme mål. 
Med formulering og håndhævelse af en code of conduct, som fælleskabet er enige i, er grundlaget lagt for at skabe ansvarsfølelse og ejerskab.

---
For at skabe en sådan grad af involvering, mener jeg man skal lade sig inspirere af en række veldokumenterede åbne initiativer som f.eks OSPO Alliance's [The Open Source Good Governance Initiative](https://ospo.zone/ggi/), Red Hats [THE OPEN SOURCE WAY 2.0](https://www.theopensourceway.org/the_open_source_way-guidebook-2.0.html) og JoinUps [Open Source Observatory-Guidelines for creating sustainable open source communities](https://joinup.ec.europa.eu/collection/open-source-observatory-osor/guidelines-creating-sustainable-open-source-communities). 

Med afsæt i sådanne åbne initiativer er grundlaget lagt for at skabe et bæredygtigt open source projekt.
