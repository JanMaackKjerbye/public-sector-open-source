# Bæredygtighed i open source projekter

Det unikke ved open source, er måden hvorpå deltagerne involveres. 

Jeg har erfaring fra både leverandør og kundesiden i closed-source projekter af varierende kvalitet og den den traditionelle lukkede produktstrategi har i mange tilfælde været en direkte årsag til projekter, der ikke ramte plet funktionsmæssigt eller økonomisk. Oplevelser som disse har været med til at justere mit etiske og moralske kompas i retning af de åbne og bæredygtige modeller som open source tilbyder. 

For mig er et bæredygtigt open source-projekt et projekt, der har et aktiv og engageret community, hvor alle bidrager til projektets udvikling og forbedring. For at skabe en sådan grad af involvering, mener jeg man skal lade sig inspirere af en række veldokumenterede åbne initiativer som f.eks OW2s The Open Source Good Governance Initiative, Red Hats THE OPEN SOURCE WAY 2.0 og JoinUps [Open Source Observatory-Guidelines for creating sustainable open source communities](https://joinup.ec.europa.eu/collection/open-source-observatory-osor/guidelines-creating-sustainable-open-source-communities). Med afsæt i sådanne åbne initiativer er der grundlag for at skabe en tydelig vision og strategi, med en transparent og inkluderende governance model. Et sådant stykke arbejde er forudsætningen for et bæredygtigt open source projekt.
