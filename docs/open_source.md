# Open Source

Open source økosystemet betyder, først og fremmest et sæt rammer der giver deltagerne mulighed for at dele sin viden og erfaring. Man får mulighed for at bidrage til og samarbejde om fælles løsninger, der gavner samfundet som helhed. Man står aldrig alene og kan altid finde inspiration og uvurderlige erfaringer der hjælper på vej i alle faser af et udviklingsprojekt. Personligt er jeg meget inspireret af den britiske regerings pionerarbejde med open source som løftestang for digitalisering i den offentlige sektor og derfra kommer en afgørende pointe:  Offentlige udbydere af services er ikke i konkurrence med hinanden. Dette faktum giver open source en unik mulighed for at fremme innovation, kvalitet og sikkerhed i det offentlige.

Jeg mener at Danmark bør være et foregangsland inden for open source i det offentlige og at vi har et fundament for dette i Digitaliseringsstyrelsens “Vejledning om brug af open source i den offentlige sektor” og de Fællesoffentlige principper. 

På OS2-bloggen har jeg skrevet lidt mere om hvordan jeg har anvendt open source til at sætte disse principper i spil i Randers via arkitektur planer og åbenhed.
