# ✨ Kvalitet i kodebasen

For mig drejer kvalitet i en kodebase sig primært om transparens og kultur, og i mindre grad om et lavt antal fejl på bug-trackeren. 
Her her er mine vigtigste erfaringsbaserede pointer der italesætter hvordan man kan arbejde med at forbedre kvaliteten i en kodebase:

---

#### Kodekvalitet er en aftale, ikke et måltal.
Anvendes det kun som et måltal skades innovationen og teamets forskelligheder risikerer at skabe konflikter istedet for at skabe sammenhold og fremdrift.

#### Det drejer sig om mennesker og kultur.
De første gevinster man bør høste er ved at opfordre til en kultur med par-programmering, code-reviews og hyppig refactoring i fælleskab.

#### Lav aftaler om Definition of Done.
Lad være med at formulere tekniske mål, men registrer User Stories og lav aftaler med modtageren om hvornår storien er opfyldt. Det forhindrer myter om lav kvalitet.

#### Skab tillid med åbenhed og mange små leverancer
Når alle er enige om hvad der IKKE bliver leveret i denne omgang og kan se mening i de aftale prioteringer fremadrettet, øges tilliden til kodekvaliteten.

#### Automatiser og implementer CI/CD fra starten.
Mange iterationer skaber øget arbejde med administration og klargøring af kode. Let denne byrde fra udviklernes skuldre med automatiseret CI/CD. For yderligere kvalitet kan statiske analyseværktøjer (SCA/SAST) integreres efter behov.

#### Stil et færdigt udviklermiljø til rådighed.
Opsætning og vedligehold af udviklermiljøer er en tidsrøver og en fokusdræber.  Standardiserede udviklermiljøer med indbygget kvalitetssikring frigører tid, øger kvaliteten og gør det nemt for teamet at samarbejde. 

#### Fejl er ikke pinlige, de er kilder til læring og forbedring.
Isoler fejl til testmiljøer og skab en åben kultur hvor dialog, nysgerrighed, eksperimenter og humor omkring bugs skaber en tryg base for alle udviklere på teamet.

---